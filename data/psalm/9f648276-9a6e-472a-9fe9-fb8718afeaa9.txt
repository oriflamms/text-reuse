cantate domino canticum novum laus eius in ecclesia sanctorum letetur israel in eo qui fecit eum et filie sion exultent in rege suo laudent nomen eius in choro in tympano et psalterio psallant ei quia beneplacitum est domino in populo suo et exaltavit mansuetos in salutem  exultabunt sancti in gloria letabuntur in cubilibus suis exaltationes dei in gutture eorum et gladii ancipites in manibus eorum ad faciendam vindictam in nationibus increpationes in populis ad alligandos reges eorum in compedibus et nobiles eorum in manicis ferreis ut faciant in eis iudicium conscriptum gloria hec est omnibus sanctis eius