dominus regit me et nihil mihi deerit in loco pascue ibi me collocavit super aquam refectionis educavit me animam meam convertit deduxit me super semitas iustitie propter nomen suum nam etsi ambulavero in medio umbre mortis non timebo mala quoniam tu mecum es virga tua et baculus tuus ipsa me consolata sunt parasti in conspectu meo mensam adversus eos qui tribulant me impinguasti in oleo caput meum et calix meus inebrians quam preclarus est et misericordia tua subsequetur me omnibus diebus vite mee et ut inhabitem in domo domini in longitudinem dierum