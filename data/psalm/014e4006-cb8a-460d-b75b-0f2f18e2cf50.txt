beatus vir qui timet dominum in mandatis eius volet nimis potens in terra erit semen eius generatio rectorum benedicetur gloria et divitie in domo eius et iustitia eius manet in seculum seculi exortum est in tenebris lumen rectis misericors et miserator et iustus iocundus homo qui miseretur et commodat disponit sermones suos in iudicio quia in eternum non commovebitur  in memoria eterna erit iustus ab auditione mala non timebit paratum cor eius sperare in domino confirmatum est cor eius non commovebitur donec despiciat inimicos suos dispersit dedit pauperibus iustitia eius manet in seculum seculi cornu eius exaltabitur in gloria peccator videbit et irascetur dentibus suis fremet et tabescet desiderium peccatorum peribit