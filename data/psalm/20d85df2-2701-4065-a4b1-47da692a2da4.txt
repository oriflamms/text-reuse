domine in virtute tua letabitur rex et super salutare tuum exultabit vehementer desiderium cordis eius tribuisti ei et voluntate labiorum eius non fraudasti eum  quoniam prevenisti eum in benedictionibus dulcedinis posuisti in capite eius coronam de lapide pretioso vitam petiit a te et tribuisti ei longitudinem dierum in seculum et in seculum seculi magna est gloria eius in salutari tuo gloriam et magnum decorem impones super eum quoniam dabis eum in benedictionem in seculum seculi letificabis eum in gaudio cum vultu tuo quoniam rex sperat in domino et in misericordia altissimi non commovebitur inveniatur manus tua omnibus inimicis tuis dextera tua inveniat omnes qui te oderunt pones eos ut clibanum ignis in tempore vultus tui dominus in ira sua conturbavit eos et devoravit eos ignis fructum eorum de terra perdes et semen eorum a filiis hominum quoniam declinaverunt in te mala cogitaverunt consilia que non potuerunt stabilire quoniam pones eos dorsum in reliquiis tuis preparabis vultum eorum exaltare domine in virtute tua cantabimus et psallemus virtutes tuas