domine deus salutis mee in die clamavi et nocte coram te intret in conspectu tuo oratio mea inclina aurem tuam ad precem meam quia repleta est malis anima mea et vita mea in inferno appropinquabit  estimatus sum cum descendentibus in lacum factus sum sicut homo sine adiutorio inter mortuos liber sicut vulnerati dormientes in sepulcris quorum non est memor amplius et ipsi de manu tua repulsi sunt posuerunt me in lacu inferiori in tenebrosis et in umbra mortis super me confirmatus est furor tuus et omnes fluctus tuos induxisti super me longe fecisti notos meos a me posuerunt me abominationem sibi traditus sum et non egrediebar oculi mei languerunt pre inopia clamavi ad te domine tota die expandi ad te manus meas numquid mortuis facies mirabilia aut medici suscitabunt et confitebuntur tibi numquid narrabit aliquis in sepulcro misericordiam tuam et veritatem tuam in perditione numquid cognoscentur in tenebris mirabilia tua et iustitia tua in terra oblivionis et ego ad te domine clamavi et mane oratio mea preveniet te ut quid domine repellis orationem meam avertis faciem tuam a me pauper sum ego et in laboribus a iuventute mea exaltatus autem humiliatus sum et conturbatus in me transierunt ire tue et terrores tui conturbaverunt me circumdederunt me sicut aqua tota die circumdederunt me simul elongasti a me amicum et proximum et notos meos a miseria