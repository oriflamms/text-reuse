salvum me fac deus quoniam intraverunt aque usque ad animam meam infixus sum in limo profundi et non est substantia veni in altitudinem maris et tempestas demersit  me laboravi clamans rauce facte sunt fauces mee defecerunt oculi mei dum spero in deo meo  multiplicati sunt super capillos capitis mei qui oderunt me gratis confortati sunt qui persecuti sunt me inimici mei iniuste que non rapui tunc exsolvebam deus tu scis insipientiam meam et delicta mea a te non sunt abscondita non erubescant in me qui exspectant te domine domine virtutum non confundantur super me qui querunt te deus israel quoniam propter te sustinui opprobrium operuit confusio faciem meam extraneus factus sum fratribus meis et peregrinus filiis matris mee quoniam zelus domus tue comedit me et opprobria exprobrantium tibi ceciderunt super me et operui in ieiunio animam meam et factum est in opprobrium mihi et posui vestimentum meum cilicium et factus sum illis in parabolam adversum me loquebantur qui sedebant in porta et in me psallebant qui bibebant vinum ego vero orationem meam ad te domine tempus beneplaciti deus in multitudine misericordie tue exaudi me in veritate salutis tue  eripe me de luto ut non infigar libera me ab his qui oderunt me et de profundis  aquarum non me demergat tempestas aque neque absorbeat me profundum neque urgeat super me puteus os suum  exaudi me domine quoniam benigna est misericordia tua secundum multitudinem miserationum tuarum respice in me et ne auferas faciem tuam a puero tuo quoniam tribulor velociter exaudi me intende anime mee et libera eam propter inimicos meos eripe me  tu scis improperium meum et confusionem meam   et reverentiam meam in conspectu tuo sunt omnes qui tribulant me  improperium exspectavit cor meum et miseriam et sustinui qui simul contristaretur et non fuit et qui consolaretur  et non inveni  et dederunt in escam meam fel et in siti mea potaverunt me aceto fiat mensa eorum coram ipsis in laqueum et in retributiones et in scandalum obscurentur oculi eorum ne videant et dorsum eorum semper incurva effunde super eos iram tuam et furor ire tue comprehendat eos fiat habitatio eorum deserta et in tabernaculis eorum non sit qui inhabitet quoniam quem tu percussisti persecuti sunt et super dolorem vulnerum eorum addiderunt appone iniquitatem super iniquitatem eorum et non intrent in iustitiam tuam  deleantur de libro viventium et cum iustis non scribantur  ego sum pauper et dolens salus tua deus suscepit me laudabo nomen dei cum cantico et magnificabo eum in laude et placebit deo super vitulum novellum cornua producentem et ungulas  videant pauperes et letentur querite deum et vivet anima vestra  quoniam exaudivit pauperes dominus et vinctos suos non despexit laudent illum celi et terra mare et omnia reptilia in eis quoniam deus salvam faciet sion et edificabuntur civitates iude  et inhabitabunt ibi et hereditate acquirent eam et semen servorum eius possidebit  eam et qui diligunt nomen eius habitabunt in ea