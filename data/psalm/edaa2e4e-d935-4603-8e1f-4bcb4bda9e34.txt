dominus regnavit exultet terra letentur insule multe nubes et caligo in circuitu eius iustitia et iudicium correctio sedis eius  ignis ante ipsum precedet et inflammabit in circuitu inimicos eius illuxerunt  fulgura eius orbi terre vidit et commota est terra montes sicut cera fluxerunt a facie domini a facie domini omnis terra  annuntiaverunt celi iustitiam eius et viderunt omnes populi gloriam eius confundantur omnes qui adorant sculptilia et qui gloriantur in simulacris suis adorate eum omnes angeli eius audivit et letata est sion et exultaverunt filie iudee propter iudicia tua domine quoniam tu dominus altissimus super omnem terram nimis exaltatus es super omnes deos qui diligitis dominum odite malum custodit dominus animas sanctorum suorum de manu peccatoris liberabit eos  lux orta est iusto et rectis corde letitia letamini iusti in domino et confitemini memorie sanctificationis eius